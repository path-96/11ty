---
title: စက္ကူပန်းပင် ကိုင်းကူး အရောင်စပ်ခြင်း
description: ဒီတစ်ခါ အပင်ချစ်သူတို့အတွက် ကျွန်တော့်အနေနဲ့ မျှဝေပေးချင်တာကတော့
  ... စက္ကူပန်းပင်တစ်ပင်ကနေ မတူတဲ့အရောင်ကွဲလေးတွေ  အရောင်စုံ ပွင့်လာဖို့
  အရောင်စပ်တဲ့နည်းဖြစ်ပါတယ်...။ .....
author: Zay Yar Aung
date: 2022-05-05T16:37:06.801Z
tags:
  - post
image: /assets/articles/265589015_219111320367574_6475235059628348126_n.jpeg
imageAlt: cutter, knife and tape for gardening
figCaption: cutter, knife and tape for gardening
---
ဒီတစ်ခါ အပင်ချစ်သူတို့အတွက် ကျွန်တော့်အနေနဲ့ မျှဝေပေးချင်တာကတော့ ...

စက္ကူပန်းပင်တစ်ပင်ကနေ မတူတဲ့အရောင်ကွဲလေးတွေအရောင်စုံ ပွင့်လာဖို့ အရောင်စပ်တဲ့နည်းဖြစ်ပါတယ်...။

.....

ဒီနေရာမှာ ကျွန်တော်ကတော့ အချိန်လည်းသိပ်မရသလိုစမ်းသပ်ပြရုံသက်သက်ဖြစ်တာမို့ ...အရောင်ကွဲတစ်ရောင်တည်းသာ စမ်းသပ်ပြထားပါတယ်

.....

အပင်စိုက်ပျိုးသူများအနေနဲ့ ဒီနည်းလမ်းကိုသုံးပြီးနောက်ထပ် မိမိအလိုရှိသလောက် တစ်ပင်တည်းကနေအရောင်ကွဲအများကြီး ရအောင် ...စိုက်ပျိုးနိုင်မှာဖြစ်ပါတယ်။

......

ဥပမာ...ခြံစည်းရိုးအပြင်ဖက်ထွက်နေတဲ့ အကိုင်းတွေမှာအရောင်မတူတဲ့ ကိုင်းတွေကို အရောင်စုံလေးကိုင်းကူးလိုက်ခြင်းအားဖြင့်ပွင့်လာတဲ့အခါ တစ်ပင်တည်းကနေ အရောင်စုံပွင့်ပြီးအမြင်ဆန်း လှပနေပါလိမ့်မယ်...

......

ယခုဥပမာမှာ ကိုင်းကူးအရောင်စပ်ပြထားတာကတော့စက္ကူပန်းပင် အသည်းကွဲရောင် ရဲ့အကိုင်းတစ်ကိုင်းမှာစက္ကူပန်းပင် ကူမင်ပြာရောင်ရဲ့ အကိုင်းကိုလာဆက်ပြီး...မူရင်းပင် အသည်းကွဲရောင်ကနေ...အသည်းကွဲရောင်ကော ကူမင်ပြာရောင်ကောပွင့်လာအောင် ပြုလုပ်ခြင်းဖြစ်ပါတယ်...

.....

ဒီနေရာမှာ တစ်ခုနားလည်ထားရမှာကစက္ကူပန်းပင်ကို အရောင်စပ်လိုက်လို့ဆိုပြီး ...တစ်ပင်တည်းမှာတင် နေရာအနှံ့ နှစ်ရောင်ပွင့်တာသုံးရောင်ပွင့်တာမျိုးမဟုတ်ပါဘူး...တစ်ပွင့်တည်းမှာပဲ အရောင်စပ်ကြားပွင့်စေမှာလည်းမဟုတ်ပါဘူး...

.....

( ဒီလိုပွင့်ဖို့က ကိုင်းကူးနည်းနဲ့မရနိုင်ပါဘူး..ပိုပြီးနက်နဲတဲ့ ဝတ်မှုန်စပ်ခြင်း၊ တီသျှူး ကူးစပ်ခြင်းတို့ဖြင့်သာရရှိနိုင်မှာဖြစ်ပါတယ်...။ဓာတ်ခွဲခန်းအတွင်း စနစ်တကျ ပြုလုပ်မှသာအဆင်ပြေနိုင်တာမို့ ဝါသနာရှင်တွေအနေနဲ့အလွယ်တကူပြုလုပ်နိုင်တာမျိုးမဟုတ်ပါဘူး )

.....

အခုကျွန်တော်ပြောပြမယ့်နည်းလမ်းကတော့ကိုင်းကူးမယ်...အရောင်စပ်မယ်...![👈](https://static.xx.fbcdn.net/images/emoji.php/v9/td0/1/16/1f448.png)ကိုင်းကူးလိုက်တဲ့အခါ...တစ်ပင်တည်းမှာတင် အရောင်မတူတဲ့ နှစ်ကိုင်းဆက်နေမယ်...ဒီနှစ်ကိုင်းကနေ မတူတဲ့ အရောင်တွေပွင့်မယ်...မူလ အသည်းကွဲရောင်အကိုင်းကအသည်းကွဲရောင်ပွင့်ပြီး...![👈](https://static.xx.fbcdn.net/images/emoji.php/v9/td0/1/16/1f448.png)မူလ ကူမင်ပြာရောင်အကိုင်းက...ကူမင်ပြာပွင့်မယ်...![👈](https://static.xx.fbcdn.net/images/emoji.php/v9/td0/1/16/1f448.png)အရောင်စပ်တယ်ဆိုလို့...အသည်းကွဲရောင်အကိုင်းမှာကူမင်ပြာရောင် သွားမပွင့်ပါဘူး...သူ့အကန့်နဲ့သူပါ...။

.....

အများစုမြင်ဖူးကြတဲ့...တစ်ပင်တည်းမှာ အရောင်တွေအများကြီးပွင့်နေကြတဲ့အပင်မျိုးကလည်း ထိုနည်း၄င်းပါပဲ...သေချာကြည့်ရင်တွေ့ပါလိမ့်မယ်...အကိုင်းတွေက သူ့သက်ဆိုင်ရာအရောင်နဲ့သူပဲသီးသန့်ပွင့်တာပါ...စပ်ကြားမပွင့်ပါဘူး...

...

ပင်စည်ကိုဖြတ် ထိပ်ပိုင်းကို ခွဲဖြာပြီးအရောင်ကွဲကိုင်းတွေ ရောင်စုံထိုးစိုက် စပ်ထားလို့သာပင်စည်ကနေ စထွက်တည်းကအရောင်ကွဲတွေဖြစ်နေတာပါ...မူလ လက်ခံပင်ရဲ့ အရောင်ကို ရှာမတွေ့လို့သာ ...မူလပင် တစ်ပင်တည်းက အရောင်အများကြီးထွက်နေသယောင် ပွင့်နေသယောင် ထင်ရတာပါ...။တကယ်က သူ့အကိုင်းနဲ့ သူ့အရောင်ပွင့်ပြီးအရောင်မတူတဲ့ အကိုင်းတွေအများကြီး ရောနေလို့အထင်မှားကြတာပါ...။

.....

အောက်မှာ ကျွန်တော်လုပ်ပြထားတဲ့အတိုင်းသာလုပ်လို့ အောင်မြင်ရင်...အပင်တစ်ပင်တည်းမှာ မတူတဲ့ အရောင်တွေအများကြီးပွင့်အောင်စပ်နိုင်မှာပါ...။

.....

( ပြောခဲ့သလိုပဲ အရောင်စပ်ကြားတွေ ၊တစ်ကိုင်းထဲကနှစ်ရောင်သုံးရောင် စပ်တာတွေတော့ မရနိုင်ပါဘူး )...![😊](https://static.xx.fbcdn.net/images/emoji.php/v9/t7f/1/16/1f60a.png)

.....

ကျွန်တော်စမ်းသပ် ကိုင်းဆက်တုန်းကကိုင်းဆက်တဲ့အကိုင်းဖြစ်တဲ့ ကူမင်ပြာကအပွင့်မြန်ပေမယ့်လက်ခံပင်ကိုင်းဖြစ်တဲ့ အသည်းကွဲရောင်ကအပွင့်နောက်ကျပြီး ဆက်တဲ့ကိုင်းဖက်မှာလာမပွင့်သေးတော့ နှစ်ရောင်ယှဥ်ပြလို့မရဖြစ်နေပါတယ်.....

ကိုင်းစဆက်တဲ့အချိန်က မိုးရာသီကုန်ခါနီးမှာဆက်တာဖြစ်ပြီး အညွန့်ထွက်ဖို့ကတစ်လနီးပါး ကြာပါတယ်...ကူမင်ပြာရောင်ဖြစ်တဲ့ ပြင်ပကိုင်းဆက်ကတော့ဆောင်းရာသီအဝင်မှာပဲ စပွင့်နေပြီဖြစ်ပါတယ်...

.....

ပုံလေးတွေအောက်မှာ စာနဲ့ ...

တစ်ဆင့်ချင်း အသေးစိတ်ပြုစုထားလို့

အဆင်ပြေမယ်လို့ထင်ပါတယ်...![😊](https://static.xx.fbcdn.net/images/emoji.php/v9/t7f/1/16/1f60a.png)

အားလုံးအဆင်ပြေကြပါစေဗျာ...။

..........

မူရင်းပြုစုရေးသားသူ ။.....။

Zay Yar Aung (Green Earth)

Gardening