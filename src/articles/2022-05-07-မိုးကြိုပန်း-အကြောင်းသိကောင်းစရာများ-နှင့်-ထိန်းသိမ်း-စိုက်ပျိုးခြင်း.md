---
title: မိုးကြိုပန်း အကြောင်းသိကောင်းစရာများ နှင့် ထိန်းသိမ်း စိုက်ပျိုးခြင်း...
description: ဒီနေ့တော့ တောင်ပေါ်ဒေသ ကနေ မြေပြန့်အထိ  ​ခြေရာဖြန့် ရှင်သန်
  ပွင့်လန်းနေပြီး မိုးကြိုပန်း လို့  လူသိများတဲ့ ပန်းလေးအကြောင်းပြောပြမယ်ဗျာ...
  ...
author: Zay Yar Aung
date: 2021-09-10T06:53:37.799Z
tags:
  - post
image: /assets/articles/241412981_160054862939887_2199690317727387451_n.jpeg
imageAlt: Thunder Flower
figCaption: Pink Thunder Flower
---
> ###### ဒီနေ့တော့ တောင်ပေါ်ဒေသ ကနေ မြေပြန့်အထိ​ခြေရာဖြန့် ရှင်သန် ပွင့်လန်းနေပြီး မိုးကြိုပန်း လို့လူသိများတဲ့ ပန်းလေးအကြောင်းပြောပြမယ်ဗျာ...

နေရာအနှံ့ တောင်ပေါ် ခေါင်ဖျားကနေမြေပြန့်ထိ တွေ့ရတဲ့အလျောက်သူ့မှာ နာမည်တွေကလည်း မနည်းလှဘူး......

မိုးသက်လေပြင်းတွေ ...မိုးဦးကျ လေပြင်း နဲ့ မုန်တိုင်းဆန်တဲ့မိုးတွေ ရွာအပြီးမှာသာယာ လာတဲ့ နေရောင်နဲ့အတူ ပွင့်တတ်တာမို့သူ့ကို မိုးကြိုးပန်းလို့ခေါ်သလို...သူပွင့်လာရင် နောက်က မိုးပါ ပါလာတတ်လို့မိုးကို​ကြိုတဲ့... မိုးကြိုပန်းရယ် လို့လည်း ခေါ်ကြပါတယ်...

အများစုက မိုးကြိုပန်းလို့ သိကြပေမယ့်လို့မိုးဆန်းပန်းမိုးကြိုးပန်းနှင်းပန်းမိုးပန်းကြက်သွန်ပန်း...ခါစွန်းပါရ် (ချင်းတိုင်းရင်းသား ဘာသာစကားဖြင့်)စသည်ဖြင့် ခေါ်ကြပါသေးတယ်...ဒါ့အပြင်... အခြားသော...တောင်ပေါ်ဒေသ တိုင်းရင်းသားတွေရဲ့တိုင်းရင်းသား ဘာသာနဲ့ အမည်တွေကလည်းသူ့မှာ ရှိသေးတာဗျ......

Google မှာ ရှာချင်ရင်တော့သူ့ရဲ့ Scientific Name က** [Zephyranthes](https://en.wikipedia.org/wiki/Zephyranthes)** ဖြစ်ပါတယ်

ဒါ့အပြင် သူ့ကို English အမည်အနေနဲ့

1. Rain Lily
2. Storm Lilly
3. Rain Flower
4. Zephyranthes rosea
5. Fairy Lily
6. Zephyr lily
7. Magic Lily
8. Atamasco Lily စသဖြင့်

အမည်တွေနဲ့ အလွယ်တကူ ရှာကြည့်နိုင်ပါတယ်ဗျ...ဒီပန်းလေးက နာမည်ကတော့ အများသားဗျကျွန်တော်ကတော့ သူ့ကို လူသိများမယ့် (မိုးကြိုပန်း)လို့ပဲခေါ်ဝေါ် ပြီး ပြောသွားမယ်......

ပန်းချစ်သူ ပန်းစိုက်သူ တွေသာ မကလူတိုင်းလိုလို ချစ်ရလောက်အောင်သူက တကယ့်ကို ရိုးရိုး ရှင်းရှင်းနဲ့ လှတာဗျသူ့ရဲ့ အသွင်ကို...ရိုးရိုး ရှင်းရှင်း နေတတ်ပြီး မပြင်ဆင်ပဲကို လှနေတတ်တဲ့အရိုင်းပန်းလေးလို တင်စားသင့်တယ်တစ်ပွင့်တည်း ဖြစ်ဖြစ် ၊အစုလိုက်ပဲ ပွင့်ပွင့်မြင်ရသူတိုင်း တစ်ချက်တော့ ငေးတာပါပဲ။...

ကျွန်တော့်အနေနဲ့ ထုံးစံအတိုင်းမိုးကြိုပန်းလေးတွေရဲ့ သဘာဝနဲ့စိုက်ပျိုးပုံကို သေချာလေး ပြောသွားပါ့မယ်ဗျ...



### **အမျိုးအစားနှင့်သဘာဝ**

သူက ဇာတိ အနေနဲ့ကတော့မြောက်အမေရိကတိုက် တောင်ပိုင်း ၊အမေရိကတိုက် အလယ်ပိုင်းနဲ့ တောင်အမေရိကတို့ကနေ

မူလ ဇာတိ ပြန့်ပွားလာတာဖြစ်ပါတယ်။...

ဟာဝိုင်အီ၊ ပီရူး နဲ့ ကိုလံဘီယာ ဖက်မှာဇာတိ ဖြစ်ကြတဲ့ အမျိုးစားကလည်း ရှိနေပြန်ပါတယ်။...

မျိုးစိတ်ပေါင်း 70 ကျော် ရှိတဲ့အပြင်...ပန်းစိုက်ပျိုးသူတို့ ထပ်မံ ပြုပြင်ထားတဲ့

မျိုးကွဲတွေလည်း ရှိကြပါတယ်။...

ကြက်သွန်မြိတ်လို အရွက်စိမ်းလေးတွေနဲ့ပင်စည် မှာ အစာသိုလှောင်တဲ့ အပင်အမျိုးစားပါ(ဥနဲ့ ရှင်သန်တဲ့ အမျိုးစားပေါ့)။...

အရောင်အနေနဲ့ကတော့အများဆုံးတွေ့ရတဲ့ ပန်းရောင် အရင့် အပြင်အဖြူရောင် ၊ အဝါရောင်နဲ့အခြား အရောင်ကွဲလေးတွေလည်း ရှိပါတယ်။...

အချို့နေရာ အချို့အခြေနေတွေမှာတစ်နှစ်လုံးနီးပါး အပင်က မသန်မာပေမယ့်ဥက မြေကြီးထဲမှာ ရှိနေပြီးမိုးရာသီမှာ ထမြောက် ရှင်သန်ကာအပွင့်တွေ ပွင့်ကြပါတယ်တကယ်ကို အသက်​ပြင်းတဲ့ အမျိုးစားပါ။...

သူ့ရဲ့ အပွင့် ၊အရွက်နဲ့ ဥတွေဟာအဆိပ်သင့်တတ်တာ ကိုတော့ သိထားရမှာဖြစ်ပါတယ်။ဆေးဖက်ဝင်ပေမယ့်လို့ ဓာတ်ခွဲခန်းထဲမှာသေချာပြုပြင် ဖော်စပ်မှသာ အန္တရာယ်ကင်းတဲ့အမျိုးစားဖြစ်ပါတယ်။...

အပူပိုင်း စိုစွတ်တဲ့ ရာသီဥတု အပြင်...အေးခဲတဲ့ တောင်ပေါ်ဒေသအမြင့်ပေ ခြောက်ထောင် ကျော်တဲ့ ဒေသတွေအထိပေါက်ရောက်ရှင်သန် နိုင်ကြတာမို့ရာသီဥတုနဲ့ နေရာဒေသ ကို အတော်လေးခံနိုင်ရည်ရှိတဲ့ အမျိုးစားလို့ပြောလို့ရပါတယ်။...

ရာသီဥတု စုံလင်တဲ့ မြန်မာနိုင်ငံမှာဆိုရင် လည်းနေရာ အနှံ့အပြားတွေ့ရပါတယ်။ချင်းတောင်တန်းတွေပေါ်မှာ အလေ့ကျ ပေါက်တဲ့ အပြင်တယုတယ လည်း စိုက်ကြပါသေးတယ်။...

ပန်းမြို့တော်လို့ တင်စားကြတဲ့ မေမြို့ မှာ ဆိုရင်လည်းဒေသရဲ့ အမှတ်သား ပန်း တစ်ခုအဖြစ်နဲ့​မိုးကြိုပန်း ကို တမြတ်တနိုး ဖွဲ့နွဲ့ ကြလေ့ရှိတယ်။...

အလေ့ကျပေါက်တဲ့ နေရာတွေမှာဆိုရင်အခင်းလိုက်ကြီး တစ်ပြိုင်နက် ပွင့်တတ်ကြတာမို့အလွန် လှပတဲ့ ပန်းလေးတွေ ဖြစ်ပါတယ်။...

ဥယာဥ်တွေ ၊ ပန်းခြံတွေ ၊လူနေအိမ်တွေ နဲ့လျှောက်လမ်းဘေး အနားသတ်တွေ မှာ အခင်းလိုက်စိုက်ပြီး အလှဆင်ကြလေ့ရှိသလို ...သင့်တော်ရာ ပန်းအိုးနဲ့တွေ နဲ့ လည်း ထည့်သွင်းစိုက်ပျိုးကြလေ့ရှိပါတယ်...

မိုးတွင်း တစ်ရာသီသာ ကောင်းကောင်း ပွင့်ကြပါတယ်ပန်းပွင့်ရာမှာ လည်း အချိန်ကာလ များများ မခံဘဲတစ်ပတ်လောက်သာ ပွင့်လန်းပြီး နွမ်းကြပါတယ်...လွမ်းစရာတွေပေးတတ်တဲ့ ပန်းလေးတွေပါပဲ။...

သူ့ရဲ့ အလှတရား က ဖြစ်တောင့်ဖြစ်ခဲ ဖြစ်သလိုခနလေးသာ ပွင့်လန်းတဲ့ ဘသာဝကလည်းပိုတန်ဖိုးထားစရာ ကောင်းနေပြန်ပါတယ်။...

အရမ်းအေးတဲ့ ဒေသကနေ ပူနွေးတဲ့ ဒေသအထိနေရာမရွေး ...မိုးရွာရာ အရပ်မှာသစ္စာရှိစွာ မိုးနဲ့အတူ ပွင့်လန်းတတ်တဲ့ အတွက်နေရာဒေသမရွေး စိုက်ပျိုးနိုင်တဲ့ အမျိုးစားဖြစ်ပါတယ်။နေရောင် နဲ့ မိုးရေက တော့ သူ့အတွက်မရှိမဖြစ်ပါပဲ...



### **စိုက်ပျိုးမြေအမျိုးအစား**

မိုးကြိုပန်းလေးတွေ အနေနဲ့သူတို့ ရှင်သန်ဖို့သက်သက်ပဲ ဆိုရင်တော့ တကယ်ကိုမြေအမျိုးအစား မရွေးတဲ့ ပန်းတွေဖြစ်ပါတယ်။...

နုန်းဆန်တဲ့ မြေ ၊သဲဆန်တဲ့မြေ ၊မြေနီ ၊ မြေဝါ ၊ကျောက်မှုန့်ပါတဲ့မြေတွေ မှာပါ ရှင်သန်နိုင်ကြပါတယ်။ဒါကြောင့်လည်းနေရာဒေသ အတော်များများမှာ တွေ့နေရတာဖြစ်ပါတယ်...

ဒါပေမယ့် ကိုယ့်အနေနဲ့ အလှစိုက်ချင်ရင်တော့ရှင်သန်ရုံမဟုတ်ပဲ အပင်သန်မာဖို့ ၊ ပွားများဖို့နဲ့အပွင့်အားကောင်းဖို့အတွက် မြေအမျိုးစားကို လည်းဂရုစိုက်သင့်ပါတယ် ။...

အများကြီး လုပ်စရာတော့ မလိုပါဘူး...သူ့ကို စိုက်တဲ့အခါ မှာမြေဆွေးလေးကို ရေဆင်းကောင်းအောင်ဖွဲပြာ (သို့မဟုတ်) သဲနဲ့ ရောစပ်ပြီး မြေမွမွလေး ရအောင်ပြင်ဆင် စိုက်ပျိုးသင့်ပါတယ်။...

သူက စိုက်ပျိုးရတဲ့ မြေနဲ့ ပတ်သက်ရင်မြေသိပ်မရွေးလို့ အဆင်ပြေပါတယ်...ရေရှည်အတွက်ဆို မြေဆွေးကောင်းတာလေးသုံးပေါ့အဓိကက ရေဆင်း ကောင်းပြီး ရေမဝပ်ရင်ရပါပြီ။



### **ပန်းစိုက်အိုးအမျိုးအစား**

မိုးကြိုပန်းတွေဟာမြေအမျိုးစား အတော်များများမှာ အဆင်ပြေတာကြောင့်များသောအားဖြင့် ဒီ ပန်းလေးတွေကိုမြေမှာပဲ တိုက်ရိုက် ချစိုက် ကြပေမယ့်...အိုးနဲ့ ထည့်စိုက်တာကလည်း သူ့ဟာနဲ့သူ တော့ကောင်းကျိုးလေးတွေ ရှိနေပြန်ပါတယ်။...

သူ့ရဲ့ သဘာဝအရပင်စည်(ဥ) မှာ အစာသိုလှောင်တာကြောင့်သူ့ရဲ့ ရှင်သန်မှု ကြီးထွားမှုအဆင့်တွေမှာအပင်ဟာ ဥ မှာ အစာသိုလှောင်တာကိုပို အရေးပေးနေတာ တွေ့ရပါတယ်။...

ဥ အတွက် ကြီးထွားဖို့ နေရာကျယ်လေ ဥ ပိုကြီးလေပါပဲနေရာသေးရင် ဥ အရွယ်စား သေးတယ်ပြီးတော့ နေရာ ကျယ်ကျယ်ရထားတဲ့ ဥက ပိုကြီးထွားပြီးရင့်တာ နောက်ကျတတ်တယ်။နေရာ ကျဥ်းကျဥ်းသာရတဲ့ ဥကတော့အရွယ်စား ပိုသေးပြီး ရင့်တဲ့အပိုင်းမှာ ပိုမြန်တယ်။...

ပန်းတွေ ပွင့်ဖို့အတွက် ကျတော့ဥ အရွယ်စား သေးတာ ကြီးတာထက်ဥ ပိုအရင့်မြန်တဲ့ အပင်က မြန်မြန်ပွင့်တယ်မြန်မြန်ပွင့်စေချင်ရင်တော့ ကောင်းကောင်းရင့်နေတဲ့ ဥကိုရှာစိုက်သင့်တယ်...

ပြီးတော့ မြေချစိုက်တဲ့ အပင်တွေမှာ နေရာပိုရတဲ့အတွက်ဥအရွယ်အစား ပိုကြီးသွားတာကြောင့်သူ့ရဲ့ အစာအာဟာရတွေဟာ ဥကို များများသွားတယ်ဥရင့်ဖို့ ပို ပြီး အချိန်ယူတတ်တယ်။ဒါ့အပြင် ပန်းပွင့်ဖို့ထက် ဥ မှာပဲ အစာကိုပိုပြီးသိုလှောင်နေတာကြောင့်ပန်းပွင့်နှုန်းက လည်း ပိုနည်းတတ်တယ်...ဒီတော့ ပန်းပွင့်နှုန်းများချင်ရင် သူ့ကိုစိုက်တဲ့ နေရာမှာအိုး အရွယ်စား သေချာရွေးသင့်တယ်။...

အလတ်အလတ် အရွယ်အစား ကိုမှအဝကျယ် အတန်သင့်လောက်ပဲ ကျယ်တဲ့ခြင်း အမျိုးစားက ပိုသင့်တော်တယ်။ခြင်းအရမ်းကျယ်နေရင်လည်းပန်းအရင်မပွင့်သေးပဲ ခြင်းထဲမှာ နေရာရှိသရွေ့ပြည့်ကြပ်နေအောင် နေရာယူကြီးထွားပြီးကာမှပန်းပွင့်တဲ့ အနေထားကိုရောက်တယ်။...

ဒါကြောင့် များများ ပွားတာ ပိုလှပေမယ့်...မြန်မြန်ပွင့်ချင်ရင် တော့ ...သိပ်မကျယ်ပဲ အနက်လည်း တိမ်တဲ့အိုးတွေ ခြင်းတွေ သုံးသင့်တယ်။ဒါကတော့ အိုးနဲ့ စိုက်ရင် ပိုကောင်းတဲ့ အားသာချက်ပဲ။...

တကယ်လို့အချိန် ကြာလို့ လည်း အဆင်ပြေတယ်ဆိုရင်တော့မြေချစိုက်လည်းလှတာပါပဲအများစုကလည်း မြေပဲ ချစိုက်တာများပါတယ်။



### **ရေလောင်းတဲ့အခါ**

ရေကြိုက်တဲ့ အပင်လေးတွေ ဖြစ်ပါတယ်ရေကို နေ့တိုင်း လောင်းပေးသင့်ပါတယ်...အေးတဲ့ဒေသတွေအနေနဲ့ သိပ်လောင်းဖို့မလိုပေမယ့်ပူတဲ့အရပ်မှာကတော့ နေ့တိုင်းလောင်းသင့်ပါတယ်။...

အဓိကကတော့ သူက ရေဆင်းကောင်းပြီးစိုစွတ်နေတဲ့ မြေကိုလိုအပ်တာကြောင့်ဖြစ်ပါတယ်...လောင်းတဲ့အခါ ...အရွက်လေးတွေအပေါ်ပါ ရေကို ဖျန်းပေးသင့်ပါတယ်လုံးဝ ရွှဲသွားအောင် လောင်းလို့ရပါတယ်မြေကြီးက ရေမဝပ်ရင် အဆင်ပြေပါတယ်..သူက အက်စစ် ဓာတ် အပျော့လေးကိုလည်.တချို့အခြေနေတွေမှာ လိုအပ်ပါတယ်။ဥပမာ ပန်းစပွင့်မယ့်ရာသီမျိုးပေါ့..မိုးရေ ရရှိရင် အဆင်ပြေပါတယ်။...

ကိုယ့်အပင်လေး ပန်းပွင့်ဖို့နောက်ကျနေတယ်ထင်ရင်မိုးရေလောင်းပေးသင့်ပါတယ်...အပြင်က အပင်တွေက အဆင်ပြေပေမယ့်အမိုးအောက်မှာ ဆိုရင်တော့ မိုးရေခံပြီးဖျန်းပေးသင့်ပါတယ်...သူ့ရဲ့ သဘာဝအရကိုက မိုးနဲ့တွဲနေတာမို့တစ်ခါတစ်လေ မိုးရေ ၊မိုးရေငွေ့ မရလိုက်ရင်..ပန်းမပွင့်တာ ပန်းပွင့်နောက်ကျတာ ဖြစ်တတ်ပါတယ်။



### **နေရောင်ခြည်ရရှိမှု**

နေရောင် အရမ်းကြိုက်တဲ့ အမျိုးစားဖြစ်ပါတယ်နေစထွက်တဲ့ အချိန်ကနေစုစုပေါင်း နေရောင်ခြည် ရရှိချိန် 6 နာရီကနေ 7 နာရီထိလိုအပ်ပါတယ်။အပင်ပေါ်ကို တိုက်ရိုက် ကျမယ့်နေရောင်ကို လိုအပ်တာ ဖြစ်ပါတယ်။...

အရိပ်အောက်က အပင်တွေနေရောင် တိုက်ရိုက် မထိရတဲ့ အပင်တွေမှာပန်းပွင့်ဖို့ ခက်ခဲတတ်ပါတယ်။အပင်က ကြီးထွားနေ ရှင်သန်နေသော်ငြားပန်းပွင့်ဖို့ကတော့ နေရောင် ကောင်းကောင်းလည်းရမှ အဆင်ပြေပါမယ်။

### **မြေသြဇာကျွေးခြင်း**

မိုးကြိုပန်းလေးတွေဟာ...မြေသြဇာရယ်လို့ အထွေထူး မလိုအပ်ကြပါဘူး...တကယ်လို့ မြေသြဇာကျွေးချင်ရင်တော့...ကျွန်တော့်အနေနဲ့ သဘာဝ မြေသြဇာကိုပဲပိုအားပေးပါတယ်။...

သဘာဝ မြေသြဇာ အနေနဲ့ကတော့ကြက်ဥခွံ၊ ငှက်ပြောခွံ ၊ သုံးပြီးသား လက်ဖက်ခြောက်စတာတွေကို...သေချာအခြောက်လှန်း မှုန့်နေအောင်ကြိတ်ပြီးထည့်သင့်ပါတယ်။ဒါကလည်းအများကြီး မလိုပါဘူးတစ်လမှ တစ်ခါ ဆိုရင်တောင် ရပါတယ်...မထည့်လည်း ရပါတယ်။သုံးမယ်ဆိုရင်တော့...အခွံတွေကို သေချာ အခြောက်ခံ သင့်ပါတယ်ဒါမှ မှိုမတက်မှာပါ။...

ဓာတုမြေသြဇာ သုံးချင်ရင်တော့Potassium နဲ့ Phosphorus အခြေခံတဲ့မြေသြဇာတွေ သုံးသင့်ပါတယ်

ဘာပဲ ပြောပြော ဓာတုမြေသြဇာကတော့သုံးနေကျမဟုတ်ရင် သတိထားသုံးသင့်ပါတယ်.မသုံးလည်း ဘာမှ မဖြစ်ပါဘူး။



### **အပင်ခွဲစိုက်ပျိုးခြင်း**

သူ့ကို စိုက်ပျိုးရာမှာ...အစေ့ကနေ စိုက်ပျိုးလို့ရသလို...ပွား​နေတဲ့ ဥတွေကိုလည်း ခွဲစိုက်နိုင်ပါတယ်...။...ပန်းပွင့်ပြီးနောက် အပွင့်တွေကြွေပြီးရင်ပန်းပွင့်တဲ့ ရိုးတံထိပ်မှာ အသီးလေတွေ သီးကြပါတယ်ဒီအသီးလေးတွေရင့်မှည့်ပြီး မည်းသွားတဲ့အခါပြန်စိုက်လို့ရပါတယ်။...

ဒါ့အပြင်ဒီအပင်က ကြီးထွားပြီး ရင့် လာတဲ့အခါအပင်အောက်ခြေက ဥ ကို တူးကြည့်ရင်ဥ အပွားလေးတွေ အများကြီး ပွားနေတတ်ပါတယ်။ဒီဥလေးတွေကို သေချာ တူးပြီးရင့်တဲ့ ဥလေးတွေကို စိုက်လို့ရပါတယ်။...

အစေ့က စိုက်တဲ့အခါ ကြီးထွားပြီး ပန်းပွင့်ဖို့ကတစ်နှစ်လောက် ကြာတတ်ပါတယ်။ဥကစိုက်ရင်တော့ ပိုမြန်တတ်ပေမယ့်...ဥ က နုနေတဲ့အခါ သူလည်းပဲ တစ်နှစ်လောက်အချိန်ယူတတ်ပါတယ်။...

ဥနဲ့ စိုက်ပျိုးတဲ့အခါ မှာပန်းဥ လေးတွေကို မြေထဲမှာ အနက် တစ်လက်မ စီနဲ့ဥ တစ်ဥနဲ့ တစ်ဥ ကြား အနည်းဆုံး သုံးလက်မ ထားပြီးစိုက်ပျိုးသင့်ပါတယ်။...

များသောအားဖြင့်တော့...မိုးရာသီ စဝင်တဲ့ အခါ စိုက်ပျိုး ကြပေမယ့်ဘယ်ရာသီမှာ ဖြစ်ဖြစ် မျိုးခွဲ စိုက်ပျိုးလို့ ရပါတယ်။အရမ်းအေးတဲ့ နေရာတွေမှာသာ အအေးဆုံးအချိန်နှင်းတွေ ခဲ နေမယ့် အချိန် ကျော်သွားမှ စိုက်ရတာပါကျန်တဲ့နေရာတွေကတော့ ဘယ်အချိန်ဖြစ်ဖြစ်သိပ်ပြသနာမရှိပါဘူး။



### **ပုံမှန်ပြုစုစောင့်ရှောက်ခြင်း**

မိုးကြိုပန်းလေးတွေဟာ အတော်လေး ပြုစုရသက်သာပြီးဘာမှ အထွေထူး ပြုစုစရာ မလိုတဲ့အပင်လေးတွေပါ......

ပင်ကိုယ်က အဆိပ်ရှိတဲ့အတွက်အကောင်ပလောင် တွေကလည်း မစားကြပါဘူး။ဝါလာ ခြောက်လာတဲ့ အရွက်တွေ ညှပ်ပစ်ရပါမယ်။...ပြီးတော့ မိုးကြိုပန်းတွေကြားမှာသူ့အရွက်နဲ့ ဆင်တူတဲ့ မြက်ရိုင်းတွေဝင်ပြီးပေါက်နေတတ်တာမို့ သေချာဂရုစိုက်ပြီးဖယ်ရှားပေးရပါမယ်။...

အပင်အောက်ခြေပိုင်း ရေမဝပ်ပဲရေဆင်းကောင်းအောင် ထားရပါမယ်...ရေအစိုဓာတ် မပြတ်အောင် ပုံမှန်ရေလောင်းပေးရပါမယ်နေရောင်ခြည် ပြည့်ပြည့်ဝဝ ရအောင်ထားပေးရပါမယ်။ဒီလောက်ဆို လုံလောက်ပါပြီ။



### **သတိပြုရန်အချက်များ**

အဆိပ်ရှိတဲ့ အပင်ဖြစ်တာကြောင့်ကလေးတွေ နဲ့ ဝေးဝေးမှာ ရှိသင့်ပါတယ်...ဆေးဖက်ဝင်တယ်ဆိုပြီး ရမ်းမသုံးသင့်ပါဘူး...ပြောခဲ့တဲ့အတိုင်းပဲ ဓာတ်ခွဲခန်းထဲမှာ သေချာစီမံမှသာဆေးဝါးတွေမှာ ထည့်သုံးနိုင်တဲ့ အပင်မို့...ရမ်းသုံးရင် အန္တရာယ်ရှိပါတယ်။ ...

တိုက်ရိုက်နေရောင် လုံလောက်စွာရရမယ်...ရေဆင်းကောင်းတဲ့ မြေရှိရမယ်...မြန်မြန်နဲ့ များများ ပွင့်စေချင်ရင် ၊ခန ခန ပွင့်စေချင်ရင်...အဝအကျယ် ခပ်တန်တန်နဲ့အိုးအမြင့် ခပ်တိမ်တိမ်သာ သုံးသင့်ပါတယ်။...

မိုးကာလ တစ်လျှောက် ပွင့်တတ်ပြီးပန်းပွင့်ဖို့ နောက်ကျနေရင် မိုးရေလောင်းပေးသင့်ပါတယ်ဘယ်လိုပဲ ဖြစ်ဖြစ် တစ်ရာသီသာ ပွင့်တတ်တဲ့ရာသီပန်းပဲ ဖြစ်ပါတယ်။

ဒီလောက်ဆိုရင် မိုးကြိုပန်းလေးတွေကို စိုက်ပျိုးဖို့စောင့်ရှောက်ဖို့ရာ လုံလောက်ပြီလို့ထင်ပါတယ်။ကိုယ်စိုက်ပျိုးခဲ့တဲ့ အတွေ့အကြုံအရတော့ဒီလောက်ပဲ သိပါသေးတယ်။...

မိမိတို့ သိသမျှ မိုးကြိုပန်း လေးတွေ အကြောင်းလွဲနေတာရှိရင်ပဲ ဖြစ်ဖြစ်...အခြား အချက်တွေ ရှိရင်ပဲ ဖြစ်ဖြစ်

ဆွေးနွေးလို့ရပါတယ်ဗျ......

ပန်းစိုက်ပျိုးသူ ပန်းချစ်သူ မိတ်ဆွေ များအားလုံး

ကိုယ်စိတ် နှစ်ဖြာ ကျန်းမာ ချမ်းသာ ကြပါစေ...။

...

***\#မိုးကြိုပန်း #မိုးကြိုးပန်း #မိုးဆန်းပန်း #နှင်းပန်း #ကြက်သွန်ပန်း #ခါစွန်းပါရ် #RainLily #StormLilly #RainFlower #Zephyranthes rosea #FairyLily #ZephyrLily #MagicLily #AtamascoLily***

***\#GreenEarth***

မူရင်းရေးသားပြုစုသူ။....။ Zay Yar Aung (Green Earth)